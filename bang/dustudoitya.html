<html xmlns="http://www.w3.org/1999/xhtml">
<head>
<meta content="text/html;charset=UTF-8" http-equiv="Content-Type"/>
<link rel="stylesheet" type="text/css" href="../tools/ctut.css"/>
<link type="text/css" rel="stylesheet" href="../tools/style.css"/>
<style type="text/css">@font-face {font-family: SHREE_BAN_OTF_0592;src: local("../tools/SHREE_BAN_OTF_0592"),url(../tools/SHREE0592.woff) format("opentype");</style>
<script src="../tools/jquery-1.10.2.min.js"></script>

<script>
togglePhoto = function(photoId) {
   var me = document.getElementById("pic_"+photoId)
   if(me.style.display=="block"){
     me.style.display="none";
   }
   else if (me.style.display=="none"){
     me.style.display="block";
   }
}

grabData = function(data){
  return "https://farm"+data.photo.farm+".staticflickr.com/"+data.photo.server+"/"+data.photo.id+"_"+
            data.photo.secret+".jpg"
}

fromFlickr = function(photoId) {

$.getJSON("https://api.flickr.com/services/rest/?method=flickr.photos.getInfo&api_key=23a138c73bdbe1e68601aa7866924e62&user_id=109924623@N07&photo_id="+photoId+"&lang=en-us&format=json&jsoncallback=?",
  function(data) {
    imgURL = grabData(data)
    var l = document.getElementById("lnk_"+photoId)
    l.href = "https://www.flickr.com/photos/109924623@N07/"+photoId
    var i = document.getElementById("pic_"+photoId)
    i.src=imgURL
    i.onload = function() {
      document.getElementById("status_"+photoId).innerHTML="[Image loaded. Click to show/hide.]"
    }
  })
}
</script>
<script type="text/x-mathjax-config">
  MathJax.Hub.Config({
    extensions: ["tex2jax.js","color.js"],
    jax: ["input/TeX","output/HTML-CSS"],
    tex2jax: {inlineMath: [["$","$"],["\\(","\\)"]]}
  });
</script><script type="text/javascript" src="http://www.isical.ac.in/~arnabc/MathJax/MathJax.js?config=TeX-AMS-MML_HTMLorMML"></script></head>
<body>
<a href="http://www.isical.ac.in/~arnabc/">[Home]</a>
<h3>Table of contents</h3>
<ul>
<li>
<a href="# দুষ্টু দৈত্য"> দুষ্টু দৈত্য</a>
</li>
</ul>
<hr/>
<h1><a
name=" দুষ্টু দৈত্য"> দুষ্টু দৈত্য</a></h1>
প্রতিদিন বিকেলে পাঠশালা থেকে ফেরার পথে বাচ্চারা খেলতে যেত
দৈত্যপুরীর বাগানে৷
<p></p>
দৈত্যপুরীর মস্ত বাগান৷ মখমলের নরম তার সবুজ ঘাস৷ ঘাসের উপর 
চমৎকার সব ফুল ফুটে থাকত, ঠিক যেন আকাশের তারার মত৷ আর 
বসন্তকালে বাগানের বারোটা ফলের গাছ ভরে গোলাপী আর মুক্তো-রঙের 
কুঁড়ি ফুটত, আর শরৎকালে তারা নুইয়ে পড়ত ফলের ভারে৷ তখন 
গাছের ডালে ডালে পাখীর গান শুনতে শুনতে খেলা থামিয়ে বাচ্চারা ভাবত 
'ইশ, আমরা কি ভীষণ সুখে আছি!'
<p></p>
একদিন শেষে দৈত্য ফিরে এল৷ সে গিয়েছিল তার বন্ধু মামদোভূতের বাড়ী, 
প্রাণের দুটো কথা কইতে৷ তবে দৈত্য কিনা নিতান্ত কম কথার মানুষ, তাই 
মোটে সাত বছরেই তার সব কথা বলা হয়ে গেল৷ তখন সে তল্পিতল্পা
গুটিয়ে নিজের পুরীতে ফিরে এল৷ আর ফিরে এসে দেখতে পেল পুরীর বাগানে 
বাচ্চার দল খেলা করে বেড়াচ্ছে৷
<p></p>
'তবে রে, এখানে কী করা হচ্ছে!'  বলে সে এমনি এক হাঁক পাড়ল যে 
বাচ্চারা যে যেদিকে পারল ছুটে পালাল৷
<p></p>
'আমার পুরীর বাগান! আর সেখানে কিনা অন্যে এসে খেলা করবে? একি অন্যায় কথা?  
আমার বাগানে খালি আমিই খেলা করব৷' এই বলে গজ্&zwnj;&zwnj;গজ্ করতে করতে
দৈত্যমশায় বাগানের চারধারে পেললায় উঁচু পাঁচিল তুলে এক মস্ত বড়
সাইনবোর্ড লটকে দিলেন ---
<blockquote>
'বিনা অনুমতিতে প্রবেশ করিলে কঠোর শাস্তি হইবে৷'
</blockquote>
সত্যি, হিংসুটে দৈত্যের এ ভারী স্বার্থপরতা!
<p></p>
বেচারী বাচ্চারা এখন কোথায় খেলা করে? তারা গেল রাস্তার উপর
খেলতে৷ কিন্তু রাস্তাতে এমনি ধূলো, আর রাস্তার পাথরগুলো এমনি ভীষণ শক্ত
যে সেখানে মোটেই খেলা জমল না৷ এখন পাঠশালা ছুটি হয়ে গেলে পরে
তারা দৈত্যপুরীর বাগানের উঁচু দেওয়ালের বাইরে ঘুরে বেড়ায়, আর পরস্পর
বলাবলি করে, 'আহা রে, আগে আমরা কত ভালো ছিলাম!'<p></p> 

তারপর বসন্ত এল৷ সারা রাজ্য ফুলের শোভায় আর পাখীর গানে মেতে
উঠল৷ কিন্তু হিংসুটে দৈত্যের বাগানে কেবল হাড়কন্&zwnj;&zwnj;কনে উত্তুরে হাওয়া ছাড়া
কিচ্ছু বইল না৷ পাখীরা বলল ও ছাই দৈত্যপুরীর বাগানে বাচ্চারা
ঢুকতে পায় না, সেখানে আমাদের গাইতে বয়েই গেছে৷ তাই সেখানে আর পাখীও
ডাকে না, ফুলও ফোটে না৷ একবার একটা ছোট্ট ফুল ঘাসের ভিতর থেকে
মাথা তুলে চেয়েছিল, কিন্তু সেই মস্ত সাইনবোর্ডখানা দেখে মনে ভারী
দুঃখ পেয়ে আবার মাটির তলায় ঢুকে ঘুমিয়ে পড়ল৷ হিংসুটে দৈত্যের মস্ত
বাগানে কেবল রইল হাঁড়কাপানো হিমেল হাওয়া আর হিমকন্&zwnj;&zwnj;কনে
তুষারবুড়ো৷ তারা ধেই ধেই করে সারা বাগান জুড়ে নাচতে নাচতে বলতে লাগল,
'কেমন মজা, কেমন মজা, এই বাগানে ফুলও নেই, পাখীও নেই, বসন্তও
নেই৷ এইখান থেকে আমরা সারা বচ্ছর এক পাও নড়ছি না৷'<p></p>

তুষারবুড়ো তার সাদা বরফের আলখাল্লার তলায় বাগানের সব সবুজ ঘাস
বেমালুম ঢেকে ফেলল৷ আর হিমেল হাওয়ার দাপটে বেচারী গাছগুলো দাঁতে
দাঁত লেগে ঠকাঠক্ কেঁপেই সারা! তাতেও কি রক্ষে আছে? হিমেল হাওয়া
ডেকে নিয়ে এল তার প্রাণের বন্ধু ঘুর্ণিঝড়কে৷ সে এসেই বাগান জুড়ে ভয়ানক
চর্&zwnj;&zwnj;কি নাচন নেচে ধোঁয়া বেরোবার চিম্&zwnj;&zwnj;নীগুলো সব বেবাক চুরমার
করে ফেলল৷ করে বলল, 'এ তো খাসা জায়গা!' বলে কোথা থেকে জুটিয়ে আনল
তার মাসতুতো ভাই শিলাবৃষ্টিকে৷ শিলাবৃষ্টির সে কি তাণ্ডব যদি
দেখতে! প্রতিদিন তিন ঘন্টা ধরে দৈত্যপুরীর ছাদে একটানা লাফিয়ে
ঝাঁপিয়ে ছাদের পুরো দফারফা তো করে দিলই, তারপর আবার একটা ছায়া
রঙের জোব্বা গায় দিয়ে, তুহিন শীতল নিঃশ্বাস ফেলতে ফেলতে বাগানের চারদিকে
পাঁই পাঁই করে ছুটে বেড়াতে লাগল৷<p></p>

দৈত্যপুরীর মস্ত বাগান বরফে সাদা৷ সেদিকে তাকিয়ে জানালায় বসে হিংসুটে
দৈত্য দীর্ঘশ্বাস ফেলে আর বলে, 'এ বছর ছাই বসন্ত যে কবে আসবে!'<p></p>

কিন্তু বসন্ত আর এল না৷ বসন্তের পর যে গ্রীষ্ম সেও দৈত্যপুরীর বাগানে
ঢুকল না৷ সারা দেশে গাছে গাছে সোনারঙের ফল ধরল৷ কিন্তু
দৈত্যপুরীর শূন্য বাগান যেমন ফাঁকা তেমনি রইল৷ দৈত্যপুরীর সিং
দরোজার সামনে দিয়ে শরৎকাল মুখ ফিরিয়ে চলে গেল, বলল, 'অমন
স্বার্থপর দৈত্যের বাড়ী আমি কক্ষণো যাব না!' তাই দৈত্যের বাগানে রইল
কেবল হিমেল হাওয়া, আর তুষারবুড়ো, আর ঘুর্ণিঝড়, আর তার মাসতুতো ভাই
শিলাবৃষ্টি৷<p></p>
একদিন সকালে দৈত্য তার পেল্লায় বিছানায় শুয়ে আছে৷ হঠৎ তার কানে
এল ভারী মিষ্টি এক সুর৷ সে সুর শুনে দৈত্যের ভীষণ ভালো লাগল৷ 'আহা ,
আজ বুঝি রাজবাড়ীতে সানাই বাজছে,' এই না বলে জানালা খুলে দেখে কি --
জানালার ধারে গাছের ডালে বসে একটা দোয়েল পাখী গান গাইছে! দৈত্য
কিনা কতদিন পাখীর গান শুনতে পায়নি, তাই দোয়েল পাখীর গান শুনে তার মনে
হল 'এমন সুন্দর গানও পৃথিবীতে আছে!' এদিকে দোয়েল পাখীর মিষ্টি গান
শুনে হিমেল হাওয়া থমকে গেল৷ মাথার উপর তাথৈ তাথৈ নাচছিল
ঘুর্ণিঝড়, সে নাচ থামিয়ে ভারী থতমত খেয়ে চেয়ে রইল৷ আর বাগানের
থেকে এক মন মাতানো সুগন্ধ ভেসে এল দৈত্যের নাকে৷<p></p>

দৈত্য ভাবল 'এতদিনে বুঝি আমার বাগানে বসন্ত এসেছে!' এই ভেবে
দৈত্য যেই না দরজা খুলে বেরিয়েছে অমনি ও মা -- কি আশ্চর্য্য! দ্যাখে
কি, বাগানের চারধারে মস্ত উঁচু পাঁচিলের গায় ছোট্ট একটা ফোকর,
আর সেই ফোকর গলে বাচ্চার দল বাগানে ঢুকে নেচেকুঁদে গাছের ডালে
ডালে খেলে বেড়াচ্ছে৷ প্রত্যেক গাছে একটা করে বাচ্চা উঠেছে, আর
এতদিন পরে তাদের কাছে পেয়ে গাছেরা খুশীতে ফুলে ফুলে ভরে উঠে,
আনন্দে ডগমগ হয়ে দুলছে৷ পাখীরা উড়ছে বাচ্চাদের ঘিরে ঘিরে, ঘাসে
ঘাসে হাসছে ছোটো ছোটো ফুলের দল৷ সে এক ভারী সুন্দর
দৃশ্য৷ খালি বাগানের এক কোনে তখনো খুশীর ছোঁয়া লাগেনি৷ সেই
দূরের কোনায় দাঁড়িয়ে আছে ছোট্ট এতটুকুন একটা ছেলে৷ এত ছোট্ট যে
বেচারা গাছে চড়বে কি, গাছের সবচেয়ে নীচের ডালটাও নাগাল পাচ্ছে
না৷ গাছের উপর তখনো তুষারবুড়ো হি হি করে হাসছে, আর গাছটা ব্যাকুল
হয়ে নুয়ে পড়ে ছেলেটাকে ফিস্ ফিস্ করে কাছে ডাকছে৷ কিন্তু ছোট্ট
ছেলে তার ছোট্ট হাতে তবু নাগাল পাচ্ছে না, আর তাই তার দুচোখ বেয়ে
কেবলই অঝোরে জল পড়ছে৷<p></p>

সেই দৃশ্য দেখে দৈত্যের বুকের মধ্যে মোচড় দিয়ে উঠল৷ নিজের এতদিনকার
স্বার্থপরতার কথা ভেবে তার মনে বেজায় ধিক্কার জন্মাল, বলল 'আহা, ওই
ছোটো ছেলেটিকে আমি কোলে করে তুলে দেব৷' এই ভেবে সে পা টিপে টিপে
বাগানে বেরিয়ে এল৷ যেই না দৈত্যকে দেখা অমনি বাচ্চার দল 'ও মা রে, ও বাবা
রে' বলে যে যেদিকে পারল ছুট লাগাল৷ খালি সেই ছোট্ট ছেলেটি, তার
চোখ কিনা জলে ভরেছিল, তাই সে দৈত্যকে দেখতেই পায়নি৷ দৈত্য চুপি
চুপি তার পিছনে এসে তাকে কোলে নিয়ে গাছের ডালে বসিয়ে দিল৷ আর অমনি সে
গাছে ফুল ফুটে উঠল, পাখীর দল ডালে ডালে গান গাইতে লাগল৷ আর অন্য
বাচ্চারা যখন দেখল যে দৈত্য আর মোটেই দুষ্টু নেই, তখন তারাও
মহানন্দে নাচতে নাচতে ফিরে এল৷ আর তাদের সঙ্গে এল বসন্ত, তার
নানারঙের ডালি নিয়ে৷<p></p>

আর দৈত্য তখন কী করল? সে বিরাট একটা হাতুড়ী দিয়ে বাগানের চারধারের
মস্ত উঁচু পাঁচিলটা খান্ খান্ করে ভেঙে ফেলল৷<p></p>

বিকেল বেলায় গাঁয়ের লোক হাটে যাবার পথে দেখতে পেল পথের ধারে
দৈত্যপুরীর মস্ত বাগানে শিশুর দলের সঙ্গে দৈত্য খেলা করছে৷ তেমন
সুন্দর বাগান তারা কক্ষণো দেখে নি!<p></p>

সারা দিনের খেলার পরে যখন সন্ধ্যা নামল, তখন এল ঘরে ফেরার
পালা৷ একে একে বাচ্চার দল এল দৈত্যের কাছ থেকে বিদায় নিতে৷ এল না
কেবল সেই ছোট্ট ছেলেটি৷ সেই ছেলেটি কিনা  তাকে আদর করে জড়িয়ে
ধরেছিল, তাই দৈত্য তাকে  ভালোবেসে
ফেলেছিল সবচেয়ে বেশী৷ তাই তাকে দেখতে না পেয়ে দৈত্য ভারী ব্যস্ত
হয়ে পড়ল৷<p></p> 

কিন্তু ক্ষুদেদের দল সে ছেলেটির কোনো খবর দিতে পারল না৷ তারা তাকে আগে
কখনো দেখেই নি৷ কি আর করা! দৈত্য বেচারীর বড্ড  মন খারাপ হয়ে
গেল৷<p></p>

সেইদিন থেকে রোজ বিকেলে পাঠশাল ছুটি হবার পর বাচ্চারা দৈত্যের
বাগানে দৈত্যের সাথে খেলা করতে আসে৷ কিন্তু সেই ছেলেটি আর আসে
না৷ দৈত্য রোজই ভাবে, 'আহা রে, যদি সে আজ আসে!' কিন্তু দিনের পর দিন
গেল, সে আর এল না৷<p></p>

দিনের পর দিন গেল, বছরের পর বছর গেল৷ দৈত্য এখন বুড়ো হয়ে
গিয়েছে৷ আর সে ছোটোদের সাথে তাল দিয়ে খেলে বেড়াতে পারে না, এখন সে
তার আরামকেদারায় হেলান দিয়ে শুয়ে শুয়ে তাদের খেলা দেখে, আর ভাবে, 'আহা,
বাগানে এত সুন্দর সব ফুল, কিন্তু ওই বাচ্চারা সুন্দর সবার চাইতে
বেশী!'<p></p> 

একদিন শীতের সকালবেলায় ঘুম ভেঙে উঠে দৈত্য তার বাগানে ঘুরতে
বেড়িয়েছে৷ এখন আর তার শীত দেখলে কষ্ট হয় না৷ কারণ সে জেনে গিয়েছে
যে শীতের পরেই আবার বসন্ত আসে৷ ততদিন পর্যন্ত ফুলেরা ঘুমিয়ে
থাকে৷<p></p>

এমন সময়ে হঠাৎ সে দেখে কি -- ও মা, বাগানের দূরের এক প্রান্তে একটা
গাছ ফুলে ফুলে ঝল্&zwnj;&zwnj;মল্ করছে! তার ডালে ডালে সোনা রং লেগেছে,
আর তাতে থোকা থোকা রূপোর ফল ধরে আছে৷ আর সেই গাছের তলায় দাঁড়িয়ে
আছে সেদিনের সেই ছোট্ট ছেলেটি!<p></p>

তাই না দেখে দৈত্য তো মহা আহ্লাদে ছুটে গেল তার দিকে৷ কিন্তু যখন
কাছে এসে তার দিকে চেয়ে দেখল, রাগে তার মুখ কেঁপে উঠল থর্&zwnj;&zwnj;থর্
করে, তার দু চোখে আগুন ঠিকরে পড়ল, সে চিৎকার করে বলল, 'কে তোকে
এভাবে মেরেছে?'
কারণ সেই ছোটো ছেলেটার দু হাতে ছিল দুটো পেরেক পোঁতার দাগ, আর
পেরেক পোঁতার দাগ ছিল তার ছোট্ট দুটো পায়ের পাতায়৷<p></p>

দৈত্য বলল 'কে তোকে এভাবে মেরেছে? তার নাম বল্, আমি তাকে আমার
তরোয়াল দিয়ে কেটে ফেলব!'<p></p>

কিন্তু সেই ছেলেটি বলে উঠল, 'ওগো না, এ যে ভালোবাসার চিহ্ন গো!'<p></p>

সেই কথা শুনে দৈত্যের ভিতরে কেমন যেন করে উঠল, একটা অজানা
শিহরণে কেঁপে উঠল তার দেহ৷ ছেলেটির সামনে হাঁটু গেঁড়ে বসে সে
জিজ্ঞাসা করল, 'কে তুমি?'<p></p>

দৈত্যের দিকে চেয়ে ছোট্ট ছেলে মিষ্টি হেসে বলল, 'একদিন তুমি তোমার
বাগানে আমাকে খেলতে দিয়েছিলে, আজ এসো, তুমি আমার স্বর্গের নন্দনকাননে
খেলবে চলো৷'<p></p>

সেদিন বিকেলে খেলতে এসে বাচ্চার দল দেখতে পেল সেই গাছের তলায়
দৈত্যের প্রাণহীন দেহ পড়ে রয়েছে, আর তার উপর ছড়িয়ে আছে সাদা
ফুলের রাশি৷<hr/>
<table width="100%" border="0">
<tr>
<td align="left"/>
<td align="right"/>
</tr>
</table>
<hr/><!-- begin htmlcommentbox.com --> 
<div id="HCB_comment_box">
<a href="http://www.htmlcommentbox.com">HTML Comment Box</a> is loading comments...</div>
<link href="//www.htmlcommentbox.com/static/skins/bootstrap/twitter-bootstrap.css?v=0" type="text/css" rel="stylesheet"/>
<script id="hcb" type="text/javascript">
/*<!--*/ if(!window.hcb_user){hcb_user={};} (function(){var s=document.createElement("script"), l=hcb_user.PAGE || (""+window.location).replace(/'/g,"%27"), h="//www.htmlcommentbox.com";s.setAttribute("type","text/javascript");s.setAttribute("src", h+"/jread?page="+encodeURIComponent(l).replace("+","%2B")+"&mod=%241%24wq1rdBcg%24lckcltsY3CN2VEJyeg3Fu%2F"+"&opts=16862&num=10&ts=1462348859392");if (typeof s!="undefined") document.getElementsByTagName("head")[0].appendChild(s);})(); /*-->*/ </script><!-- end htmlcommentbox.com --> </body>
</html>
