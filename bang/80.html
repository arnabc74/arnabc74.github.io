<html xmlns="http://www.w3.org/1999/xhtml">
<head>
<meta content="text/html;charset=UTF-8" http-equiv="Content-Type"/>
<link rel="stylesheet" type="text/css" href="../tools/ctut.css"/>
<link type="text/css" rel="stylesheet" href="../tools/style.css"/>
<style type="text/css">@font-face {font-family: SHREE_BAN_OTF_0592;src: local("../tools/SHREE_BAN_OTF_0592"),url(../tools/SHREE0592.woff) format("opentype");</style>
<script src="../tools/jquery-1.10.2.min.js"></script>

<script>
togglePhoto = function(photoId) {
   var me = document.getElementById("pic_"+photoId)
   if(me.style.display=="block"){
     me.style.display="none";
   }
   else if (me.style.display=="none"){
     me.style.display="block";
   }
}

grabData = function(data){
  return "https://farm"+data.photo.farm+".staticflickr.com/"+data.photo.server+"/"+data.photo.id+"_"+
            data.photo.secret+".jpg"
}

fromFlickr = function(photoId) {

$.getJSON("https://api.flickr.com/services/rest/?method=flickr.photos.getInfo&api_key=23a138c73bdbe1e68601aa7866924e62&user_id=109924623@N07&photo_id="+photoId+"&lang=en-us&format=json&jsoncallback=?",
  function(data) {
    imgURL = grabData(data)
    var l = document.getElementById("lnk_"+photoId)
    l.href = "https://www.flickr.com/photos/109924623@N07/"+photoId
    var i = document.getElementById("pic_"+photoId)
    i.src=imgURL
    i.onload = function() {
      document.getElementById("status_"+photoId).innerHTML="[Image loaded. Click to show/hide.]"
    }
  })
}
</script>
<script type="text/x-mathjax-config">
  MathJax.Hub.Config({
    extensions: ["tex2jax.js","color.js"],
    jax: ["input/TeX","output/HTML-CSS"],
    tex2jax: {inlineMath: [["$","$"],["\\(","\\)"]]}
  });
</script><script type="text/javascript" src="http://www.isical.ac.in/~arnabc/MathJax/MathJax.js?config=TeX-AMS-MML_HTMLorMML"></script></head>
<body>
<a href="http://www.isical.ac.in/~arnabc/">[Home]</a>
<h3>Table of contents</h3>
<ul/>
<hr/>
<title> অ্যারাউণ্ড দ্য ওয়র্ল্ড্ ইন এইটি ডেইজ </title>
 অ্যারাউণ্ড দ্য ওয়র্ল্ড্ ইন এইটি ডেইজ 



 অনেক দিন আগে ইংল্যাণ্ডের লণ্ডন শহরে থাকতেন এক ভদ্রলোক আর তাঁর চাকর৷  ভদ্রলোকের  নাম ফিলিয়াস ফগ, আর চাকরের 
নাম পাসেপার্তু৷
<p></p> 
ভদ্রলোক ভারী একরোখা, যা করবেন বলে ভাবেন তা করেই ছাড়েন৷ আর তাঁর চাকরটিও
 তেমনি প্রভুভক্ত৷  

একদিন ফিলিয়াস ফগ ভাবলেন, পৃথিবীটা তো গোল, তাহলে একবার পুরো পৃথিবীটাকে একবার চক্কর দিয়ে
 আসি না কেন! 
<p></p>
তখনকার দিনে তো আর এরোপ্লেন ইত্যাদি ছিল না, জাহাজ আর ট্রেনই ভর্সা, তারাও চলত ধীরে সুস্থে৷ তাও ফিলিয়াস 
ফগ হিসেব কষে দেখলেন যে মাত্র আশি দিনেই দুনিয়া সফর করে ফেলা যাবে৷ 



লোকেরা শুনে ভাবল, ফগ সাহেবের মাথায় ছিট আছে৷ পাসেপার্তুও মনিবের পরিকল্পনা শুনে হাঁ! 
<p></p>
কিন্তু ফগ সাহেবের যেমন 
কথা তেমন কাজ৷ তল্পিতল্পা বেঁধে তিনি রওনা হয়ে পড়লেন৷  সঙ্গে চলল শ্রীমান পাসেপার্তু৷ 



বন্দরে অনেক জাহাজ৷ তারই একটায় টিকিট কেটে চড়ে বসলেন দুজনে৷ 
<p></p>
দেখতে দেখতে জাহাজ ছেড়ে দিল৷



জাহাজ চলেছে ভূমধ্যসাগর দিয়ে৷
<p></p>
ভূমধ্যসাগর যেখানে  শেষ, সেখানে জাহাজ ঢুকে পড়ল একটা সরু জলপথে৷ তার নাম সুয়েজ৷ <p></p>
আর তার পরে যা দেখল তাতে পাসেপার্তু তো অবাক! 



ওমা, সমুদ্রের জল তো নীল হয়, এখানে এমন লাল কেন?   আসলে জলের মধ্যে 
অনেক লাল লাল শেওলা ভেসে আছে, তাই জলটাই পুরো লাল দেখাচ্ছে৷ <p></p>
লালের আরেক নাম কিনা লোহিত, তাই লোকে
 সমুদ্রটার নামই দিয়েছে লোহিত সাগর৷ 



এডেন বন্দর এসে গেছে৷ এবার নামার পালা৷   
<p></p>
অনেক দিন পরে পায়ের নীচে শক্ত মাটি পেয়ে 
ফিলিয়াস ফগ আর পাসেপার্তু দুজনেরই মনে বেজায় আনন্দ৷ তবে হাতে সময় মোটে একদিন৷ পরদিন ফের জাহাজে
 উঠে যাব বোম্বে, যাকে এখন আমরা বলি মুম্বই৷ 



আরব সাগরের বুক চিরে চলেছে জাহাজ৷ ওই দেখা যাচ্ছে ভারতের উপকূল৷
<p></p>
জাহাজের পালা আপাততঃ শেষ৷ এবার ট্রেনে চড়তে হবে৷ 
<p></p>
কিন্তু তার আগেই ঘটল এক বিপত্তি-- 



একটা সুন্দর মন্দির দেখে পাসেপার্তু ঢুকেছে তার ভিতর৷ <p></p>
 পাসেপার্তু তো আগে কখনো ভারতে
 আসেনি, তাই জানে না যে
জুতো পায় মন্দিরে ঢুকতে নেই৷  মন্দিরের পুরোহিতরা তাতে
 বেজায় খাপ্পা, পাসেপার্তুকে ধরে এই মারে তো সেই মারে৷<p></p>
 পাসেপার্তুর মেজাজটিও বড় ঠাণ্ডা নয়৷ ফলে
 একটা মারামারি বেঁধে উঠতে দেরী হল না, এবং পাসেপার্তু যখন মন্দির থেকে লম্বা লম্বা পা
 ফেলে পিঠটান দিল, তখন একজন পুরোহিত মাটিতে চিৎপটাং, আর আরেকজন নাকের রক্ত মুছছে৷ 




এবার ট্রেন৷  ট্রেন চলছে পাহাড়ের গা বেয়ে, ঘন জঙ্গলের মধ্যে দিয়ে৷
<p></p> সে আমলে ট্রেন চলত 
স্টীম ইঞ্জিনে৷ এগোত আস্তে আস্তে, শব্দ করত বিকট, আর ধোঁয়া যা ছাড়ত সে আর কি বলব! কিন্তু বাইরের দৃশ্য এত সুন্দর 
যে, দুজনেই মুগ্ধ হয়ে তাই দেখছেন, আর ভাবছেন আহা দুনিয়া দেখতে না বেরোলে এমন সব সুন্দর জিনিস দেখাই হত না! 



তিন দিন চলার পর ট্রেন হঠাৎ গেল থেমে৷ কী ব্যাপার? না, ট্রেনের লাইন এখানেই শেষ!<p></p>
 ফগ সাহেবের মাথায় হাত! এ যে ঘন 
বন৷ এখান থেকে বেরোবেন কী করে? যাকে বলে একেবারে কিংকর্তব্যবিমূঢ় অবস্থা! কী করা যায়
যায়  বোঝাই যাচ্ছে না!<p></p>
এমন সময়ে সামনে চেয়ে দেখেন কি--

একটা হাতি চরছে৷<p></p>
 অমনি ঠিক করে ফেললেন ওই হাতির পিঠে চড়েই যাবেন তিনি৷ 
পাসেপার্তু হাঁ, হাতি চালানো তো সহজ কথা নয়! মনিব বলেন কি!
 হাতি যারা চরায়, তাদের বলে
 মাহুত৷ দেখতে দেখতে একজন মাহুতও জোগাড় হয়ে গেল৷ হাতির পিঠে  বসার জন্য যে গদি থাকে তাকে বলে হাওদা, বনের মধ্যে 
আর সে সব কোথায় পাওয়া যাবে, তাই দুই দিকে দুটো বাক্স বেঁধে তারই একটায় ফগ সাহেব আর অন্যটায় পাসেপার্তু চড়ে বসল৷ আর 
মাহুতভায়া বসল হাতির ঘাড়ের উপর৷ ওই দ্যাখো, হাতে অংকুশ, ওইটে দিয়ে হাতির কান টেনে দিলেই হাতি বুঝতে পারে কোন দিকে চলতে 
হবে৷ 




হাতি ছুটেছে জঙ্গল ভেঙে৷ ঝাঁকুনির চোটে ফগ আর পাসেপার্তুর অবস্থা করুণ৷  
<p></p>
এমন সময়ে--



বনের মধ্য দিয়ে সরু পথ দিয়ে মস্ত বড় মিছিল৷ একটা শবদেহ নিয়ে চলেছে৷  কিন্তু ওই মেয়েটি
 কে?
<p></p>
মাহুত ফিলিয়াস ফগের কানে কানে বলল, ওকে সতী করতে নিয়ে যাচ্ছে৷ ওই মৃতদেহটা ওর স্বামীর৷ ওর স্বামী মারা গেছে বলে 
ওকেও স্বামীর চিতায় পুড়িয়ে মারা হবে৷ 



ও মা সেকি? বলে শিউরে ওঠেন ফগ৷ 
<p></p>
হ্যাঁ, একে বলে সতীদাহ প্রথা, বলল মাহুত৷ এমন 
করে কত অনাথা মেয়ের প্রাণ যায়৷
<p></p>
 ফগ তৎক্ষণাৎ ঠিক করে ফেললেন যে করেই হোক এই বর্বর প্রথার হাত থেকে মেয়েটিকে বাঁচাতে 
হবে৷ কিন্তু কী করে?



ফগরা মোটে তিনজন, আর ওদিকে এতজন পাহারা দিচ্ছে হতভাগিনী মেয়েটিকে৷ 
<p></p>
 কাল সকালে মেয়েটিকে চিতায় তোলা হবে৷ তখন ফগের মাথায় একটা  চমৎকার 
বুদ্ধি এল৷
<p></p>
সেই মত   পাসেপার্তু চিতার দিকে পা বাড়ালো,  রাতের অন্ধকারে গা ঢাকা  দিয়ে--



ভোর হতে না হতেই লোকজন সবাই মেয়েটিকে বেঁধে চিতার দিকে এল৷ 
<p></p>
এমন সময়ে হঠাৎ--
ও মা, মৃতদেহটা চিতার উপরে উঠে বসলো যে!
লোকজন তো ভয় পেয়ে বাবারে মা রে বলে মেয়েটিকে ফেলে রেখেই যে যেদিকে পারল দৌড়৷
 মৃতদেহ তখন সুযোগ বুঝে মেয়েটির 
কাছে গিয়ে তাকে পিঠে নিয়ে সোজা ফিলিয়াস ফগের কাছে উপস্থিত৷ <p></p>
কে যে রাতের অন্ধকারে মৃতদেহ সরিয়ে তার জায়গায়  চিতার উপর শুয়ে অপেক্ষা করছিল সে তো
 বুঝতেই পারছ৷ 



লোকজন খানিকপরে ফিরে এসে যখন আসল মৃতদেহটা দেখতে পেল, তখন তাদের যা রাগটা হল! কিন্তু ততক্ষণে হাতির পিঠে 
চেপে ফগ আর পাসেপার্তু মেয়েটিকে নিয়ে অনেক দূরে পৌঁছে গেছেন৷ 



মেয়েটির নাম আউদা৷ ভারী মিষ্টি মেয়ে৷ এভাবে তার প্রাণ বাঁচানোর জন্য ফগ আর পাসেপার্তুকে যে সে কতবার ধন্যবাদ দিল সে 
আর কি বলব! 



একদিন অবশেষে ওরা কলকাতায় এসে পৌঁছল৷  কিন্তু এখানে বাঁধল এক বিপত্তি৷ 
<p></p>
সেই যে বোম্বেতে পাসেপার্তু একটা মন্দিরে মারামারি করেছিল মনে আছে? সেই পুরোহিতরা  পুলিশে গিয়ে নালিশ করেছিল৷ 
কলকাতায় আসতেই  পুলিশ  পাসেপার্তুকে গ্রেপ্তার করল৷
<p></p>
 ফগ অগত্যা  পুলিশকে 
অনেক করে বোঝালেন যে পাসেপার্তু এদেশের রীতিনীতি না জেনে অন্যায় করে ফেলেছে৷ সেই কথা শুনে পুলিশ 
পাসেপার্তুকে জেলে না পুরে কিছু 
জরিমানা করেই ছেড়ে দিল৷ 



কলকাতা থেকে 
 জাহাজে চেপে দেখতে দেখতে ফিলিয়াস ফগ পৌঁছে 
গেলেন চীন দেশের হংকংএ৷ এইখানে ঘটল একটা বিপদ! 



হংকংএ একটা হোটেলে উঠলেন ফগ সাহেব, সঙ্গে আউদা৷ আর পাসেপার্তু গেল জাহাজের টিকিট কাটতে৷ জাহাজ ছাড়ার কথা পর দিন 
বিকেলে৷ কিন্তু বন্দরে পৌঁছে পাসে পাসেপার্তু শোনে কি, জাহাজ নাকি সেই দিনই সন্ধ্যেয় ছাড়বে! তবে তো মনিবকে খবরটা 
এখনই দেওয়া দরকার! 
কিন্তু হোটেলে ফিরতে গিয়ে পাসেপার্তুর পথ গেল হারিয়ে৷ 
<p></p>
অনেক রাস্তা ঘুরে শেষমেশ দেখে কি ফের বন্দরেই ফিরে এসেছে, 
আর জাহাজ ছেড়ে দিচ্ছে৷ তখন পাসেপার্তু ভাবল কি জানি যদি মনিব কোনোভাবে খবর পেয়ে জাহাজে
 উঠে পড়ে থাকেন! এই ভেবে 
সেও জাহাজে উঠে পড়ল৷ উঠে দেখল জাহাজে ফগ বা আউদা কোথাও নেই৷ ওদিকে জাহাজও ছেড়ে দিয়েছে!
 তখন পাসেপার্তুর মনের অবস্থা বুঝতেই পারো! 



এদিকে পাসেপার্তুর দেরী দেখে ফিলিয়াস ফগ আর আউদা বেজায় চিন্তিত৷ পরদিন বন্দরে গিয়ে দেখেন জাহাজ গত সন্ধ্যাতেই ছেড়ে 
গেছে! পরের জাহাজ ছাড়তে অনেকদিন দেরী৷  আউদা তো ভয় পেয়েই আকুল৷ 
<p></p>
কিন্তু ফগ সাহেবের মাথা খুব
 ঠাণ্ডা৷ তিনি প্রথমেই পুলিশকে জানিয়ে রাখলেন যে পাসেপার্তুর খোঁজ পেলে যেন তাঁকে খবর
 দেওয়া হয়৷
<p></p>
 তারপর একটা ছোটো নৌকো কিনে ফেললেন৷ মস্ত বড় সমুদ্র কী করে একটা ছোটো নৌকোয়
 পাড়ি দেওয়া সম্ভব! কিন্তু ফগ সাহেব অবিচল৷ আশি দিনে তিনি পুরো পৃথিবী ঘুরে আসবেনই৷ তাই
 জাহাজের জন্য দেরী করা সইবে না, নৌকোতেই যাবেন৷ 



কত ঝড়জল ভেঙে নৌকো যে শেষ পর্যন্ত জাপানে পৌঁছল সে শুধু ফগই জানেন৷ আর জানে
 আউদা, সে প্রথমে ভয়ে থর থর   করে কাঁপছিল৷ কিন্তু ফগের সাহস দেখে তারও আস্তে আস্তে সাহস হয়েছিল৷ 



ওদিকে পাসেপার্তু তো জাহাজে করে আগেই জাপানে পৌঁছে গেছে৷ তার পকেটে একটাও পয়সা নেই৷ সে বেচারী
 কি করে৷ ভাগ্যে, ও ছোটোবেলায় 
খানিকটা জিমনাস্টিকস শিখেছিল৷ তার জোরে ও একটা
 সার্কাসের খেলা দেখানোর 
কাজ 
পেয়ে গেল৷ একদিন একটা ব্যালান্সের খেলা দেখাচ্ছে, এমন সময়ে দেখে কি--


ও মা, ওই যে দর্শকের আসনে 
ফগ আর আউদা বসে আছে৷ 

 খেলাটেলা ফেলে পাসেপার্তু এক লাফে ফগ আর আউদার কাছে হাজির! তখন ওদের সকলের কি আনন্দ যে হল! 



জাপান থেকে যেতে হবে আমেরিকা৷ তার জন্য জাহাজের অভাব নেই৷ দেখতে দেখতে ওরা পৌঁছে গেল সান ফ্রান্সিসকো  বন্দরে৷ 



আমেরিকা মস্ত দেশ৷ এপার থেকে ওপার যাওয়ার জন্য ট্রেনে চাপতে হবে৷  এ ট্রেন কিন্তু ভারতের ট্রেনের মত জঙ্গলের 
মধ্যে দিয়ে যায় না, চারিদিকে ধূ ধূ প্রান্তর তার মধ্যে দিকে সোজা চলে গেছে ট্রেনের লাইন৷ 
<p></p>
 এ অঞ্চলে ডাকাতের ভারী উপদ্রব৷ 
তাই  লাইনের পাশে পাশে জায়গায় জায়গায়  সৈন্য মোতায়েন৷ সৈন্যদের শেষ ঘাঁটি যেখানে তারপর অনেকটা জুড়ে ডাকাতদের রাজত্ব৷ 
সেইখানে ট্রেন ঢুকতেই 
ডাকাতের
 পাল্লায় পড়লেন ফিলিয়াস ফগ৷ 



সে আমলের ট্রেন চলত ধীরে ধীরে৷ তাই চলন্ত  ট্রেনেই  ডাকাতরা  হা রে 
রে রে রে রে করে এসে সদলবলে উঠে পড়ল৷ তখনো সৈন্যদের ঘাঁটি থেকে ট্রেন বেশী দূরে এগোয়
 নি৷ ট্রেন থেমে গেলেই সৈন্যরা পৌঁছে যেতে পারে৷ কিন্ত ট্রেন থামাবে কে? ট্রেন চালককেই 
ডাকাতরা প্রথমে 
 ধরাশায়ী করে দিয়েছে৷
<p></p>
 বিপদ দেখে পাসেপার্তু চুপিচুপি 
গিয়ে ইঞ্জিনটা দিল খুলে৷ ব্যস ট্রেনও দাঁড়িয়ে গেল৷ 

পাসেপার্তুর এই উপস্থিত  বুদ্ধিতে ডাকাতরা নাজেহাল হয়ে পালালো বটে, কিন্তু যাবার সময়ে পাসেপার্তুকে বেঁধে নিয়ে গেল৷ 



কিছু পরে সৈন্যেরা এলে ট্রেন আবার রওনা দিল৷ কিন্তু ফগ সাহেব আউদাকে নিয়ে নেমে পড়লেন৷ তাঁর পরমপ্রিয় পাসেপার্তুকে ডাকাতদের 
কবলে ফেলে রেখে তো আর তিনি চলে যেতে পারে না৷ কিছু সাহসী সৈন্য সঙ্গে নিয়ে ফিলিয়াস ফগ কীকরে যে দস্যুদের হাত থেকে 
পাসেপার্তুকে উদ্ধার করে আনলেন, সে কি ছাই আমিই জানি যে তোমাদের বলব! আমি খালি জানি সেই সময়টা আউদা 
উৎকন্ঠায়  থরথরিয়ে 
কাঁপছিল, আর যখন পাসেপার্তুকে নিয়ে ফগ ফিরে এলেন, তখন আনন্দে তার দুচোখ দিয়ে ঝরঝর করে জল গড়িয়ে পড়েছিল৷ 



যা হোক, পরের দিনের ট্রেনে চেপে আবার সবাই রওনা দিল৷ আনন্দের কথা এই যে, এরপর আর কোনো বিপদ হয় নি৷ ট্রেন পৌঁছল 
নিউ ইয়র্কে৷ সেখান থেকে জাহাজে চেপে আটলান্টিক মহাসাগর পার করতে হবে৷ তবেই ফিলিয়াস ফগ আবার দেশে ফিরতে পারবেন৷ হাতে 
সময় বড় নেই৷ বড় বড় জাহাজ ছাড়তে এখনও অনেক দেরী৷ তাই ফগ সাহেব একটা ছোটো স্টীমারে
 চাপলেন৷ 
<p></p>
তখনকার দিনে স্টীমার চলত  কয়লা পুড়িয়ে৷ আটলান্টিক  মহাসাগর পেরোনোর জন্য যত কয়লা দরকার ততটা নেওয়ার 
মত জায়গাই নেই সে স্টীমারে৷  কিন্তু ফগ সাহেবের তাতে ভ্রূক্ষেপই নেই৷ মাঝসাগরে যখন কয়লা ফুরোলো, তখন সবাই বলল কী 
উপায়? উপায় একটা ফগ সাহেব আগেই ভেবে রেখেছিলেন৷ সেইমত হুকুম দিলেন, স্টীমারে যত কাঠের জিনিস আছে কয়লার বদলে সেগুলোকে 
পোড়াও৷
নতুন করে আগুন পেয়ে স্টীমার ফের ছুটে চলল৷ 



এমনি করে স্টীমার যখন ফগ সাহেবের দেশ ইংল্যাণ্ডে পৌঁছল, তখন স্টীমারের লোহার খোলটুকু
 অবশিষ্ট আছে মাত্র!
তাতে অবশ্য ফগ সাহেব বিচলিত নন৷ তিনি বিচলিত অন্য কারণে৷  
<p></p>
আউদা যে তাঁকে চুপিচুপি বিয়ে করতে চেয়েছে! এবার মহা সমারোহে ফগ আর আউদার বিয়ে হবে৷ আর
 পাসেপার্তু? তার আনন্দ দেখে 
কে? ওই দেখো সে কেমন বিয়ের তোড়জোর করতে ছুটেছে!






<hr/>
<table width="100%" border="0">
<tr>
<td align="left"/>
<td align="right"/>
</tr>
</table>
<hr/><!-- begin htmlcommentbox.com --> 
<div id="HCB_comment_box">
<a href="http://www.htmlcommentbox.com">HTML Comment Box</a> is loading comments...</div>
<link href="//www.htmlcommentbox.com/static/skins/bootstrap/twitter-bootstrap.css?v=0" type="text/css" rel="stylesheet"/>
<script id="hcb" type="text/javascript">
/*<!--*/ if(!window.hcb_user){hcb_user={};} (function(){var s=document.createElement("script"), l=hcb_user.PAGE || (""+window.location).replace(/'/g,"%27"), h="//www.htmlcommentbox.com";s.setAttribute("type","text/javascript");s.setAttribute("src", h+"/jread?page="+encodeURIComponent(l).replace("+","%2B")+"&mod=%241%24wq1rdBcg%24lckcltsY3CN2VEJyeg3Fu%2F"+"&opts=16862&num=10&ts=1462348859392");if (typeof s!="undefined") document.getElementsByTagName("head")[0].appendChild(s);})(); /*-->*/ </script><!-- end htmlcommentbox.com --> </body>
</html>
